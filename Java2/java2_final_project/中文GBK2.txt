<李白诗全集>

    古朗月行

    小时不识月。

    呼作白玉盘。

    又疑瑶台镜。

    飞在青云端。(青一作白)

    仙人垂两足。

    桂树何团团。(何一作作)

    白兔捣药成。

    问言与谁餐。(与谁一作谁与)

    蟾蜍蚀圆影。

    大明夜已残。

    羿昔落九乌。

    天人清且安。

    阴精此沦惑。

    去去不足观。

    忧来其如何。

    凄怆摧心肝。(凄一作恻)

正文 卷一 （古诗五十九首）

    卷一（古诗五十九首）

    阿瑟编校

    古风五十九首

    其一

    大雅久不作。

    吾衰竟谁陈。

    王风委蔓草。

    战国多荆榛。

    龙虎相啖食。

    兵戈逮狂秦。

    正声何微茫。

    哀怨起骚人。

    扬马激颓波。

    开流荡无垠。

    废兴虽万变。

    宪章亦已沦。

    自从建安来。

    绮丽不足珍。

    圣代复元古。

    垂衣贵清真。

    群才属休明。

    乘运共跃鳞。

    文质相炳焕。

    众星罗秋□。【上日下文】

    我志在删述。

    垂辉映千春。

    希圣如有立。

    绝笔于获麟。

    其二

    蟾蜍薄太清。

    蚀此瑶台月。

    圆光亏中天。

    金魄遂沦没。

    □□入紫微。【虫带】【虫东】

    大明夷朝晖。

    浮云隔两曜。

    万象昏阴霏。

    萧萧长门宫。

    昔是今已非。

    桂蠹花不实。

    天霜下严威。

    沈叹终永夕。

    感我涕沾衣。

    其三

    秦皇扫六合。

    虎视何雄哉。

    挥剑决浮云。(挥一作飞)

    诸侯尽西来。

    明断自天启。

    大略驾群才。

    收兵铸金人。

    函谷正东开。

    铭功会稽岭。

    骋望琅琊台。

    刑徒七十万。

    起土骊山隈。

    尚采不死药。

    茫然使心哀。

    连弩射海鱼。

    长鲸正崔嵬。

    额鼻象五岳。

    扬波喷云雷。

    鬈鬣蔽青天。

    何由睹蓬莱。

    徐市载秦女。

    楼船几时回。

    但见三泉下。

    金棺葬寒灰。
    其三

    秦皇扫六合。

    虎视何雄哉。

    挥剑决浮云。(挥一作飞)

    诸侯尽西来。

    明断自天启。

    大略驾群才。

    收兵铸金人。

    函谷正东开。

    铭功会稽岭。

    骋望琅琊台。

    刑徒七十万。

    起土骊山隈。

    尚采不死药。

    茫然使心哀。

    连弩射海鱼。

    长鲸正崔嵬。

    额鼻象五岳。

    扬波喷云雷。

    鬈鬣蔽青天。

    何由睹蓬莱。

    徐市载秦女。

    楼船几时回。

    但见三泉下。

    金棺葬寒灰。
